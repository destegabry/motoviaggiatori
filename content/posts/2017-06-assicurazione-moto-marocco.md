---
title: "Assicurazione moto in Marocco: costo e informazioni pratiche"
date: 2017-06-27T22:50:11.000Z
modified: 2019-04-02T15:26:00.000Z
author: gabriele
permalink: /2017/06/assicurazione-moto-marocco
featured_image: /assets/uploads/2017/06/assicurazione-moto-marocco/featured_image.jpg
excerpt: "Quanto costa assicurare la moto in Marocco? Quali documenti servono a stipulare una copertura assicurativa RC? Ecco tutte le risposte!"
categories:
- viaggi
- viaggi/marocco
tags:
- africa
- assicurazione
- burocrazia
- informazioni-pratiche
- marocco-in-moto
- marocco
---
Vuoi viaggiare per il Marocco in sella alla tua moto? La prima cosa da fare è verificare che la Carta Verde (ufficialmente *Carta Internazionale di Assicurazione Veicoli a Motore*) della tua assicurazione abbia la sigla *MA* nella tabella dei Paesi di validità… ma purtroppo è molto raro che le compagnie italiane coprano la responsabilità civile nel Paese nordafricano.

<p class="message pro-tip">
Da quando la Carta Verde non è più necessaria per viaggiare nei Paesi UE, le assicurazioni tendono a rilasciarla solo su richiesta: se prevedi di viaggiare molto all’estero <strong>chiedi il rilascio gratuito della Carta Verde ad ogni rinnovo</strong> per evitare di scoprire sul più bello di non poter entrare in qualche nazione extra-UE.
</p>

![Carta Verde Marocco](/assets/uploads/2017/06/assicurazione-moto-marocco/galleries/0/0.jpg "Le assicurazioni italiane raramente rilasciano una Carta Verde valida per il Marocco")

## Prezzo e documenti necessari

Acquistare un’assicurazione temporanea per il Marocco è abbastanza semplice e veloce: si ottiene appena superati i controlli doganali in un ufficio della *Compagnie d’Assurance Transport*.

I documenti necessari per l’emissione della polizza sono:

- **passaporto** con visto valido (rilasciato in Dogana)
- dichiarazione di **importazione temporanea** del veicolo (rilasciato in Dogana)
- **certificato di proprietà** (o copia se elettronico)
- **carta di circolazione** (libretto della moto)
- delega a condurre (dal tono ufficiale e tradotta in francese se la moto non fosse di tua proprietà)

Il prezzo dipende dalla permanenza della moto in Marocco e copre *responsabilità civile* (RC) e *tutela legale*. Le tariffe sono divise a scaglioni e **valide per tutte le moto di cilindrata superiore a 50cc**:

<table>
  <thead>
    <tr><th>Durata</th><th>Prezzo (DH – 06/2017)</th><th>Prezzo (EUR – 06/2017)</th></tr>
  </thead>
  <tbody>
    <tr><td>5 giorni</td><td>482 DH</td><td>43,50 €</td></tr>
    <tr><td>10 giorni</td><td>622 DH</td><td>56 €</td></tr>
    <tr><td>1 mese</td><td>952 DH</td><td>86 €</td></tr>
    <tr><td>3 mesi</td><td>1952 DH</td><td>176 €</td></tr>
  </tbody>
</table>

Dovrai pagare in valuta locale, ma non avrai problemi a cambiare moneta nelle vicinanze dell’ufficio.

Prima di partire è sempre meglio verificare la validità di queste informazioni sul sito [Compagnie D’Assurance Transport – Assurance aux Frontières](http://cat.co.ma/assurance-aux-frontieres.html "Assurance aux Frontières").

Pagata la quota, verrà rilasciato un foglietto rosa con tutti i dettagli della polizza assicurativa: conservalo con cura assieme a passaporto e dichiarazione di importazione temporanea del veicolo, nel raro caso in cui dovessi subire un controllo della polizia dovrai esibirli.

Se dovessi smarrire qualche documento presenza denuncia il prima possibile alla *police touristique*.

![Assicurazione moto Marocco](/assets/uploads/2017/06/assicurazione-moto-marocco/galleries/1/0.jpg "La mia assicurazione moto per il Marocco, rilasciata dall’Assurance aux Frontieres al porto di Tangeri Med")

## Ufficio Tangeri Med

La maggior parte dei traghetti che portano in Marocco attraccano al recente porto di Tangeri Med, a circa 60km dalla città.

Lo svolgimento delle pratiche doganali può essere lungo e frustrante, ma alla fine riuscirai ad ottenere i timbri su passaporto e dichiarazione di importazione temporanea del veicolo.

Uscendo dalla dogana troverai un parcheggio con una serie di prefabbricati: lì troverai diversi *Bureau de Change*, Bancomat e l’ufficio della *Compagnie d’Assurance Transport*.

Purtroppo **le carte di credito non sono accettate** (come in gran parte degli esercizi commerciali marocchini).

<iframe style="border: 0;" src="https://www.google.com/maps/embed?pb=!1m18!1m12!1m3!1d1094.798625828023!2d-5.520898693274386!3d35.87096299795401!2m3!1f0!2f0!3f0!3m2!1i1024!2i768!4f13.1!3m3!1m2!1s0x0%3A0x0!2zMzXCsDUyJzE1LjUiTiA1wrAzMScxMi43Ilc!5e1!3m2!1sit!2sit!4v1498603347106" width="100%" height="450" frameborder="0" allowfullscreen="allowfullscreen"></iframe>
