---
title: "#TurchiaInMoto: XXXXXX"
date: "2020-02-04T23:30:00.000Z"
slug: /2020/02/turchia-3-xxxxxx
featured_image: ./featured.jpg
featured_youtube: G-IVsr2OsdU
excerpt: XXXXXX
opening: "Dopo aver <a href=\"/2019/12/turchia-moto-cappadocia-nallihan-tuz-golu-ihlara\">raggiunto la fiabesca Cappadocia</a>, dobbiamo metterci in viaggio verso Est e cominciare il lungo rientro verso casa."
author: stefania
categories:
- viaggi
- viaggi/turchia
- video
tags:
- tag/turchia-in-moto
- tag/bmw-r1200gs
- tag/bmw-f800gs
- tag/honda-xl-700-transalp
- tag/turchia
- tag/europa-orientale
- tag/grecia
---

![Percorso Turchia FIXME](./percorso.png "FIXME")

## Giorno 12: I monti del Tauro e le piscine di Pamukkale

Ci svegliamo a Beyşehir e facciamo colazione sulla terrazza panoramica coperta del nostro hotel. Prepariamo le moto, che durante la notte avevamo lasciato proprio davanti all'ingresso, sotto gli occhi vigili del receptionist. 
Mentre gli altri finiscono di prepararsi, io e Gabriele ci avviamo in moto verso la vicina moschea di Eşrefoğlu, piccola ma davvero bella. La moschea risale al XIII secolo e gli esterni austeri, spezzati dal decoratissimo portale, nascondono un ambiente interno accogliente, caratterizzato da colonne e soffitto in legno di cedro, perfettamente conservati. Le rondini nidificano nella grande sala principale ed entrano ed escono in continuazione dall'ingresso principale. Mi chiedo come si faccia a tenere il grande tappeto perfettamente pulito, nonostante la presenza di questi deliziosi inquilini.
Raggiunti dai compagni di viaggio, prendiamo una strada che gira intorno al grande lago. La giornata è abbastanza tersa e possiamo godere dei colori dell'acqua e del cielo, così come del verde della vegetazione. Incontriamo una testuggine che attraversa la strada e ci fermiamo a fotografarla. Nei paraggi c'è anche una torre di avvistamento e decidiamo di salire per ammirare meglio il lago. C'è un forte vento. Nel frattempo sopraggiunge una vecchina alla guida di un carretto trainato da due muli. La superiamo e, dopo poco, la strada prosegue tra foreste di cedri e vista sui monti del Tauro innevati. Mentre tentiamo di fare delle foto di questa bellissima strada, Simone ha un piccolo incidente e cade dalla moto cercando di fare inversione, ma per fortuna non si fa male in nessun modo e se la cava con pochi graffi su una delle valigie.
Arriviamo al piccolo borgo di Aksu, notiamo una piazzetta e decidiamo di fermarci per un tè/merenda. La fame però prende il sopravvento, nonostante sia piuttosto presto, e la merenda si trasforma in un prematuro pranzo. Siamo seduti all'aperto in uno tra due locali adiacenti, che si chiama Ünversite Cafe Fast Food. In effetti di fronte c'è un grosso edificio targato Ünversite, ma non si spiega come possa essere un'università, in un villaggio così piccolo. Nel locale c'è solo la famiglia che lo gestisce, genitori e figlia. Chiedo di andare in bagno e la bambina mi ci accompagna per mano. Il bagno è in comune con il locale adiacente e la porta si apre con un pratico robusto filo di ferro. All'uscita dalla toilette, la vecchina che gestisce questo altro locale, mi intervista incuriosita sul nostro viaggio e sulla mia vita personale, parlando come può in inglese.
Lasciamo questo luogo bucolico e, dopo aver costeggiato un tratto del lago Eğirdir, arriviamo finalmente al nostro obiettivo della giornata: Pamukkale.
Il luogo appare decisamente turistico, sembra che tutte le strutture del borgo siano B&B, alberghi e/o ristoranti. Il nostro B&B è abbastanza accogliente, è a conduzione familiare, alle camere si accede da dei terrazzi che affacciano sul cortile interno con piscina. La piscina non viene pulita da un po' quindi non è utilizzabile, ma poco male, il nostro obiettivo è metterci a bagno nelle piscine naturali poco distanti. Decidiamo di riposare un pochino e di rimandare la visita del sito per godere dei colori del tramonto.
All'ingresso bisogna togliere le scarpe e proseguire scalzi per non sporcare le candide formazioni rocciose, l'acqua nelle vasche è a diverse temperature e l'aria esterna non è caldissima, per cui alla fine metteremo solo i piedi a bagno. Il luogo è davvero suggestivo, anche se molte delle pozze di travertino sono vuote ed è abbastanza affollato. Proseguendo verso la cima della collina si arriva al sito archeologico dell'antica città di Hierapolis. La città è dominata da un magnifico teatro romano e si possono notare ovunque i canali che portavano l'acqua termale in città. I colori del fieno e dei papaveri al tramonto rendono la vista incantevole. Torniamo indietro e continuiamo a passeggiare tra le vasche azzurre finché possiamo, così quando arriviamo all'ingresso è ormai buio. All'ingresso incontriamo un altro motoviaggiatore italiano, Roberto. Avevamo notato la sua Ténéré parcheggiata in un campeggio. Lo invitiamo a cenare con noi al nostro B&B e così passiamo la serata a scambiarci i racconti dei rispettivi viaggi.
Presso il B&B è parcheggiata la moto di un altro italiano, membro del motoclub "Gatti Neri", che purtroppo ha avuto un brutto incidente poco distante da qui ed è stato portato in Italia per essere curato. Gabriele riesce a contattarlo e fa da tramite con il proprietario del B&B per definire i dettagli dell'organizzazione del rientro del mezzo in Italia.

## Giorno 13: Efeso e la costa egea

Il mattino dopo, a sorpresa, riusciamo ad ammirare le mongolfiere in volo che non eravamo riusciti a vedere in Cappadocia. 
Ci avviamo in direzione Çesme e la strada non offre particolari attrattive. Quando arriviamo al sito archeologico di Efeso, è già ora di pranzo, ma i chioschi e negozi di souvenir di fronte all'ingresso non sembrano offrire più che snack e bevande. Torniamo al bivio precedente e ci fermiamo in un enorme ristorante con tavoli all'aperto e all'interno, popolato di scolari in gita e turisti scesi dai pullman gran turismo. Ci serviamo al buffet cercando di sottrarre qualche patatina fritta alla foga degli studenti.
Finalmente torniamo all'ingresso del parco archeologico e iniziamo a visitarlo. Il sito è ben organizzato e popolato di gatti come, pare, qualsiasi luogo in Turchia. Il pezzo forte è la facciata della biblioteca di Celso, affacciata sull'agorà. La facciata è stata ricostruita dagli archeologi negli anni 60 e 70. Tutta la città è stata distrutta più volte da terremoti. Poco distante si può visitare il teatro, imponente e ben conservato. 
Abbandoniamo il sito soddisfatti e continuiamo verso la costa occidentale della Turchia e verso Çesme, purtroppo il pomeriggio è abbastanza grigio. Arrivati in città, ci consoliamo con una cena a base di pescato in uno degli eleganti ristoranti sul porticciolo turistico.

- Strada noiosa fino ad Efeso, dove passiamo la mattinata
- Pranziamo in un "tipico" ristorante a buffet
- Il tempo peggiora e non ci godiamo per niente la costa frastagliata fino al porto di Çeşme
- Ci consoliamo con una cena in un ristorante fighetto

IMPORTANTE traghetto Çeşme-Chios:

- per prenotazioni: https://www.ankertravel.net/en/ e https://bilet.feribot.net/
- non tutti i traghetti trasportano veicoli
- passeggero 20€, moto 25€

## Giorno 14: Cambio di programma, Chios

A questo punto il piano iniziale avrebbe previsto che iniziassimo a risalire verso i balcani per 1500 km ma, complici il ritardo sulla tabella di marcia e la stanchezza che comincia a farsi sentire, decidiamo di prendere il mare. Al largo della città possiamo vedere l'isola greca di Chios, non ci sono traghetti diretti dalla Turchia continentale alla Grecia continentale, per cui ci imbarchiamo sul primo traghetto per l'isola, ci siamo informati e sappiamo che quella sera stessa potremo prendere un traghetto per Atene da Chios. I traghetti si possono prenotare su https://www.ankertravel.net/en/ e https://bilet.feribot.net/. Non tutti i traghetti trasportano veicoli, le tariffe si aggirano intorno ai 20€ per il passeggero e 25€ per la moto.
Il viaggio dura all'incirca mezz'ora. 
Arrivati a destinazione e sbrigate le formalità doganali, prendiamo un caffè e cerchiamo di prenotare, con qualche difficoltà, il traghetto per quella sera. Purtroppo scopriamo che non ci sono posti letti disponibili, ma non abbiamo alternative. 
Abbiamo la fortuna di essere capitati qui nella giornata di sole migliore da quando abbiamo iniziato il viaggio, così, ci apprestiamo a visitare l'isola con le migliori premesse. Ci inoltriamo nell'interno, selvaggio e coperto di macchia mediterranea. Sembra che molti boschi siano stati consumati dagli incendi, è un vero peccato. Dalla cima delle colline si scorge di continuo il mare azzurrissimo. Di rado si incontra qualche minuscolo borgo circondato da vigne e coltivazioni tipiche. Solo qui a Chios si coltiva il tipico mastice, ovvero una resina ottenuta dal lentisco. Viene utilizzata principalmente nell'industria cosmetica e farmaceutica, ma nell'isola si inventano qualsiasi altro tipo di utilizzo pur di venderlo ai turisti, come il caffè aromatizzato al mastice, la gomma da masticare, caramelle o altri prodotti alimentari.

- Finalmente una bellissima giornata di sole
- Ci svegliamo presto per superare le formalità doganali Turche e ci imbarchiamo per Chios
- Ancora dogane, ci rilassiamo in un bar greco mentre cerchiamo di prenotare il traghetto notturno per Atene
- Tra le belle montagne dell'isola, affacciate su un mare stupendo
- Ci godiamo la solitudine e l'acqua della spiaggia di Agia Dynami
- Visitiamo la curiosa cittadina di Pirgi e assaggiamo il mastice ottenuto dal lentisco
- Ci sfondiamo di Pita Gyros e ci imbarchiamo

IMPORTANTE: info traghetto Chios-Atene

## Giorno 15: XXXXXX

- Sveglia all'alba, lunga colazione e poi via nel terribile traffico di Atene
- Noiosa autostrada fino ai curvoni della E65 dopo Lamia, il divertimento dura poco
- Arriviamo a Kalambaka, dove iniziamo subito a fare avanti e indietro tra le curve dei monasteri delle Meteore

## Giorno 16: XXXXXX

- Piove, piove, piove… il programma di attraversare la costa lungo tortuose strade di montagna salta in favore dell'autostrada
- Ad Igoumenitsa ci chiudiamo in un bar e poi in un ristorante
- Appena il maltempo ci lascia un po' di tregua ci fiondiamo al porticciolo di Syvota dove passiamo il pomeriggio
- Il traghetto è MOLTO in ritardo, passiamo la serata comprando cibo in un forno e bevendo in un triste bar davanti al porto
- Ci imbarchiamo tra decine di motociclisti arrabbiati

## Giorno 17: XXXXXX

- Nuova giornata in traghetto
- Sbarchiamo ad Ancona sotto un forte temporale
- Vento, freddo e gli avvisi di pericolo neve hanno la meglio: da un'area di servizio della Romagna prenotiamo un hotel a Modena

## Giorno 18: XXXXXX

- Fa bellissimo e caldo, l'appennino all'orizzonte è imbiancato dalla neve caduta nella notte

**[Seguici su Facebook](https://facebook.com/motoviaggiatori/) per non perderti i prossimi articoli!**

In questo viaggio abbiamo messo alla prova alcuni prodotti dei nostri partner tecnici:

- caschi modulari [Caberg Helmets](https://www.caberg.it/) Levo: leggeri, silenzionsi e dotati di una visiera panoramica favolosa, sono il top per il mototurismo a lungo raggio
- interfoni [Midland](https://www.midlandeurope.com/it) BT Next Pro, BTX1 Pro S e BTX2 Pro S: audio chiarissimo a tutte le andature con la possibilità di parlare in conferenza tra i piloti delle moto, davvero ottimi e consigliati
- molle progressive [Hyperpro](https://hyperpro.com): un upgrade enorme rispetto alle molle originali della BMW R1200GS, migliorano moltissimo il comportamento della moto in curva senza ridurre il comfort di marcia grazie al coefficiente elastico che cambia a seconda della forza esercitata sulla molla, costano poco ma rendono molto (distribuite da [Rinolfi](https://www.rinolfi.it))
- pastiglie freno [Brembo](http://brembo.com/it) in mescola LA: sinterizzate e specifiche per i freni anteriori delle moto da turismo, frenano forte dopo pochi km di rodaggio e promettono durata superiore (distribuite da [Motorquality](http://www.motorquality.it))
- cupolino maggiorato Adventure [WRS](https://wrs.it) per  BMW R1200GS: permette di rilassarsi parecchio quando si viaggia a velocità sostenute, alleggerendo il carico sulla muscolatura cervicale e riducendo il rumore causato dalla turbolenza, l'archetto di sostegno permette di montare navigatori&co senza ostruire la strumentazione della moto
- olio motore [Putoline](https://www.putoline.com/) SPORT 4 15W-50: semi-sintetico (API SL, JASO MA2), la BMW R1200GS non ne ha *mangiato* una goccia nei 7000km percorsi dal tagliando (distribuito da [Rinolfi](https://www.rinolfi.it))
- S.M.A.R.T. IAT di [Belinassu](http://www.belinassu.it): una sonda plug&play che migliora il tiro del motore ai bassi e medi regimi ingrassando la miscela, semplice da installare e completamente reversibile
- pneumatici [Anlas](http://anlas.com/it/) Capra RD e Capra R: gomme stradali che non disdegnano off-road leggero, ottimo feeling anche su bagnato, il consumo nei 5500km del viaggio è stato regolare
