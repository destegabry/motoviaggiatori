---
permalink: /2020/07/recesione-valigie-alluminio-koboldbike-kobo44-yamaha-xt-1200z-super-tenere
title: Valigie in alluminio Koboldbike KOBO44 per Yamaha Super Ténéré
date: 2020-07-22T09:00:00.000Z
author: giovanni
featured_image: /assets/uploads/2020/07/recesione-valigie-alluminio-koboldbike-kobo44-yamaha-xt-1200z-super-tenere/featured.jpg
excerpt: Prime impressioni sulle borse artigianali e completamente Made in Italy
categories:
  - recensioni
  - recensioni/valigie-e-borse-moto
tags:
  - accessori
  - yamaha
  - yamaha-xt-1200z-super-tenere
  - borse-alluminio
  - borse-laterali
  - borse-moto
  - koboldbike
  - valigie
  - valigie-alluminio
  - valigie-laterali
  - made-in-italy
---

## Koboldbike

Azienda bolognese che produce artigianalmente valigie in alluminio di grande robustezza. Esistono diverse linee di prodotto, spiegate e illustrate dettagliatamente sul sito [Koboldbike](https://www.koboldbike.it), tra cui anche una linea di valigie che montano direttamente sulla moto senza necessitare di telaietti (per alcuni modelli BMW, Honda e KTM).

## Acquisto e spedizione

Koboldbike offre una vassta gamma di prodotti e accessori, è possibile pagare con bonifico bancario o con PayPal; in caso di necessità o chiarimenti, potete contattarli via e-mail o telefono.

Ho acquistato una coppia valigie laterali da 44 litri della linea **KOBO** e il relativo telaio per la mia Yamaha Super Ténéré XT 1200Z del 2019, ricevendole a casa in poco più di due settimane (tempi dilatati per via dell’emergenza sanitaria in corso).

Ho ricevuto le valigie in un'unica scatola, contenente sia le valigie che il telaio. Il collo era imballato bene, le valigie erano all’interno di buste di plastica, distanziate da una busta in pluriball con dentro telaio e attacchi.

![Koboldbike Unboxing 1](/assets/uploads/2020/07/recesione-valigie-alluminio-koboldbike-kobo44-yamaha-xt-1200z-super-tenere/foto/unboxing-1.jpg "L'imballo in cui ho ricevuto le valigie Koboldbike")
![Koboldbike Unboxing 2](/assets/uploads/2020/07/recesione-valigie-alluminio-koboldbike-kobo44-yamaha-xt-1200z-super-tenere/foto/unboxing-2.jpg "Le valigie in alluminio sono ben protette dal pluriball")
![Koboldbike Unboxing 3](/assets/uploads/2020/07/recesione-valigie-alluminio-koboldbike-kobo44-yamaha-xt-1200z-super-tenere/foto/unboxing-3.jpg "Il pacchetto più piccolo contiene i telaietti GiVi Monokey")

## Montaggio e dettagli

Per montare il telaio ci si affida alle illustrazioni chiare e facilmente leggibili, le operazioni sono semplici e spiegate passo passo.

<p class="message pro-tip">
  Durante il serraggio delle viti, viste vibrazioni della moto, consiglio di fare un segno con un <a href="https://amzn.to/3gXE4kY" target="_blank">pennarello indelebile</a> sulla vite della moto per avere subito il colpo d’occhio nel caso si allenti qualcosa.
</p>

Le valigie si montano sul telaio GiVi Monokey, nel caso ne siate già in possesso potete acquistarle senza aver bisogno di prendere anche il telaio.

![Koboldbike telaietti Yamaha Super Ténéré XT 1200Z 1](/assets/uploads/2020/07/recesione-valigie-alluminio-koboldbike-kobo44-yamaha-xt-1200z-super-tenere/foto/unboxing-6.jpg "Imballo telaietti GiVi Monokey")
![Koboldbike telaietti Yamaha Super Ténéré XT 1200Z 2](/assets/uploads/2020/07/recesione-valigie-alluminio-koboldbike-kobo44-yamaha-xt-1200z-super-tenere/foto/unboxing-9.jpg "Istruzioni di montaggio telaietti GiVi Monokey")
![Koboldbike telaietti Yamaha Super Ténéré XT 1200Z 3](/assets/uploads/2020/07/recesione-valigie-alluminio-koboldbike-kobo44-yamaha-xt-1200z-super-tenere/foto/telaietti-1.jpg "I telai si possono rimuovere velocemente grazie alle viti a sgancio rapido")
![Koboldbike telaietti Yamaha Super Ténéré XT 1200Z 4](/assets/uploads/2020/07/recesione-valigie-alluminio-koboldbike-kobo44-yamaha-xt-1200z-super-tenere/foto/telaietti-2.jpg "Dettagli poco visibili che non disturbano l’estetica della moto nel complesso.")

Una volta montate si ha un **ingombro totale di 95cm**, ben al di sotto del limite dei 100cm previsto dal codice della strada. Le valgie hanno dimensioni 45 cm (base) 40 cm (altezza) e 25 cm (profondità) per un **volume interno di 44 litri**.

Vengono fornite 4 chiavi che aprono entrambe le valigie, non è necessario spegnere la moto per aprirle. L’interno non è foderato ma è possibile ordinare un rivestimento estraibile e lavabile, oppure le borse interne impermeabili per proteggere gli oggetti all’interno. Una guarnizione in gomma sul coperchio garantisce la chiusura a tenuta stagna, all'interno del coperchio è possibile applicare un _ragno_ elastico utile per ottimizzare lo spazio interno.

![Koboldbike KOBO 44 1](/assets/uploads/2020/07/recesione-valigie-alluminio-koboldbike-kobo44-yamaha-xt-1200z-super-tenere/foto/unboxing-4.jpg "Valigia in alluminio Koboldbike KOBO 44")
![Koboldbike KOBO 44 5](/assets/uploads/2020/07/recesione-valigie-alluminio-koboldbike-kobo44-yamaha-xt-1200z-super-tenere/foto/unboxing-5.jpg "Interno valigia Koboldbike KOBO 44")
![Koboldbike KOBO 44 7](/assets/uploads/2020/07/recesione-valigie-alluminio-koboldbike-kobo44-yamaha-xt-1200z-super-tenere/foto/unboxing-7.jpg "Le valigie Koboldbike KOBO 44 chiuse")
![Koboldbike KOBO 44 8](/assets/uploads/2020/07/recesione-valigie-alluminio-koboldbike-kobo44-yamaha-xt-1200z-super-tenere/foto/unboxing-8.jpg "Le valigie Koboldbike KOBO 44 aperte")

Un aspetto decisamente positivo è la facilità di riparazione; in caso di necessità di sostituzione di uno dei componenti della valigia è sufficiente rimuovere i rivetti e procedere con la sostituzione del pezzo danneggiato, la valigia torna come nuova. Quest’operazione può essere effettuata direttamente da Koboldbike.

Una delle valigie che ho ordinato aveva una chiusura del coperchio un po’ difettosa, avrei potuto mandarla indietro e farla riparare, ma ho preferito per una soluzione “fai da te” stringendo l’imbocco del coperchio con una pinza: ho sistemato il problema in 5 minuti, questo per sottolineare l’**estrema duttilità e facilità di riparazione** che, specie quando si è in viaggio, risulta essere un aspetto non trascurabile.

Da evidenziare è l’ampia possibilità di personalizzazione, si può scegliere tra un ventaglio di accessori notevole e, nel caso non fosse sufficiente, è possibile concordare personalizzazioni direttamente con Koboldbike.

Tra gli accessori più interessanti ho trovato:

- scatolotto porta oggetti in alluminio (ancorato sotto al corpo principale delle valigie)
- ragno elastico per i coperchi
- supporto tanica (e relativa tanica benzina)

![Koboldbike Kobo 44 Yamaha Super Ténéré XT 1200Z 1](/assets/uploads/2020/07/recesione-valigie-alluminio-koboldbike-kobo44-yamaha-xt-1200z-super-tenere/foto/gallery-1.jpg "Dettaglio del logo Koboldbike in rilievo")
![Koboldbike Kobo 44 Yamaha Super Ténéré XT 1200Z 2](/assets/uploads/2020/07/recesione-valigie-alluminio-koboldbike-kobo44-yamaha-xt-1200z-super-tenere/foto/gallery-2.jpg "Vista posteriore Yamaha Super Ténéré XT 1200Z con i telaietti GiVi Monokey")
![Koboldbike Kobo 44 Yamaha Super Ténéré XT 1200Z 3](/assets/uploads/2020/07/recesione-valigie-alluminio-koboldbike-kobo44-yamaha-xt-1200z-super-tenere/foto/gallery-3.jpg "Ingombro totale valigie Koboldbike KOBO 44 su Yamaha Super Ténéré XT 1200Z")
![Koboldbike Kobo 44 Yamaha Super Ténéré XT 1200Z 4](/assets/uploads/2020/07/recesione-valigie-alluminio-koboldbike-kobo44-yamaha-xt-1200z-super-tenere/foto/gallery-4.jpg "Valigie Koboldbike KOBO 44 montate su Yamaha Super Ténéré XT 1200Z")

## Considerazioni finali

Koboldbike è un azienda che fa della robustezza e della qualità dei materiali costruttivi il suo punto di forza. Se cercate un prodotto artigianale, senza fronzoli, ben costruito e **completamente Made in Italy**, non cercate oltre: non resterete delusi.

É possibile abbinare un bauletto centrale (con volume fino a 80 litri!) in linea con le valigie laterali e con la stessa serratura.

Per qualsiasi necessità o dubbio, troverete delle persone capaci e disponibili che mettono a vostra disposizione la loro esperienza e professionalità.

### Punti di forza

- Prezzo molto competitivo, anche includendo molti accessori.
- Ampia possibilità di personalizzazione.
- Qualità costruttiva.
- Larghezza complessiva ben al di sotto del limite di legge.
- Buona capacità di carico.

### Migliorabile

- Spedizione e tempi di attesa un po’ più lunghi, proprio per via dell’artigianalità del prodotto.
- Rifiniture, essendo un prodotto artigianale c’è qualche sbavatura, ma donano alla moto un’aria più adventure (che a me piace molto).
- La versione KOBO è un po’ scarna, ma basta poco per arricchirla di particolari.
