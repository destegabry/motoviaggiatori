---
title: "Appenninata: l'Italia da Nord a Sud in moto"
permalink: /2019/08/appenninata-italia-nord-sud-in-moto
author: arturo
featured_image: /assets/uploads/2019/08/appenninata-italia-nord-sud-in-moto/galleries/2019-08-05T12.09.06.jpeg
excerpt: "Da Torino a Brindisi, 1550 km di Appennini tra curve dolci e luoghi incredibili"
opening: Agosto, devi tornare in puglia dai parenti. *Giù* non hai la macchina o altri mezzi (forse una bici) e quindi non sai come muoverti. Che fai? Beh ci vai in moto!
date: 2019-08-07T14:30:00.000+2:00
categories:
- itinerari
- itinerari/italia
- itinerari/italia/centro
- itinerari/italia/nord-ovest
- itinerari/italia/sud
tags:
- abruzzo
- appennini
- appenninata
- basilicata
- campania
- lazio
- liguria
- piemonte
- puglia
- toscana
- honda-xl-700-transalp
- transalp
- giro-italia
---

## L'idea

Torino – Brindisi, crica 1200 km di autostrada in estate… Una noia mortale specialmente in moto! Apro Google Maps e scelgo l’opzione evita autostrade e pedaggi, ma non sono convinto del percorso; Google suggerisce statali vicino al mare, ovvero: gente, gente, gente e caldo, caldo caldo! Poi penso alla bellissima catena montuosa situata al centro del nostro bellissimo Paese, inizio a spostare e forzare il percorso. Cosa vien fuori? 1400 km di statale montuosa, al fresco!

Preparo il mio primo viaggio in solitaria all’avventura, pianificando il percorso per passare in parchi e riserve naturali. Decido di non prenotare nulla e improvvisare giorno per giorno dove e quando fermarmi. Cerco sulla Rete quali sono i più bei passi degli Appennini e punti di interesse sulla strada. Ecco qui la perfetta ricetta per l’**Appenninata**. Cosa manca? Ah si, partire!

<iframe src="https://www.google.com/maps/d/u/2/embed?mid=127wHoS681ckoG-gS6978i43xnWAQhhMh" width="100%" height="700"></iframe>

## Giorno 1: Piemonte, Liguria, Toscana

Sveglia presto ma non prestissimo (06:00) per essere operativi alle 07:00. Contrariamente ai propositi del viaggio, imbocco un breve pezzo di autostrada (Torino – Ovada) per guadagnare 1 ora di tempo, il Piemonte lo conosco già abbastanza bene. Abbandonata la noiosa autostrada mi dirigo sulla statale che attraversa il **Parco Naturale delle Capanne di Marcarolo** e dopo soli 3 km ho già una bellissima sorpresa: un cerbiatto che attraversa la strada! Percorro il parco su asfalto perfetto, in mezzo ad un panorama molto strano: roccia e pezzi di bosco si alternano in maniera pittoresca con colori mozzafiato nelle tonalità di verde, rosso e giallo.

L’unica tappa prestabilita è il Passo del Bracco, indicato tra i più bei valichi dell’Appennino Ligure. Scorrono i paesi e salgono i km, fino alla tappa del passo. L’asfalto è nuovissimo appena posto: un ottimo inizio. Tornanti e curve costeggiano il fiume a destra e la parete rocciosa a sinistra. Inizia la salita e intravedo un cartello: **Passo del Bracco**, ben 650m slm. Abituato alle altitudini delle Alpi Piemontesi, non posso far altro che sorridere, ma meno di 1 km più in là due terrazze panoramiche mi danno la vista sul mare e purtroppo questo in Piemonte non lo puoi vedere.

![Liguria Parco Capanne di Marcarolo](/assets/uploads/2019/08/appenninata-italia-nord-sud-in-moto/galleries/2019-08-03T09.29.53.jpeg "Liguria – Parco Naturale delle Capanne di Marcarolo")
![Liguria Appennino Ligure](/assets/uploads/2019/08/appenninata-italia-nord-sud-in-moto/galleries/GOPR0018.jpeg "Tipico panorama dell'Appennino Ligure")
![Liguria Passo del Bracco](/assets/uploads/2019/08/appenninata-italia-nord-sud-in-moto/galleries/2019-08-03T13.11.34.jpeg "Liguria – Passo del Bracco")

Mi fermo ad apprezzare il panorama, consumo il mio fugace pranzo con focaccia di Recco comprata con sosta tattica in provincia di Genova, e prenoto l’hotel per passare la notte a Volterra. Imposto il navigatore e mi incammino. Inizio a macinare chilometri e dopo un po’ qualcosa inizia a turbarmi: le montagne alla mia sinistra sono sempre più lontane, mentre il mare alla mia destra sempre più vicino… Mi fermo a ricontrollare il navigatore, mi pare tutto giusto. Continuo macinare chilometri e la situazione peggiora. In men che non si dica mi ritrovo a Forte dei Marmi imbottigliato tra la gente che vuole andare al mare e inizio a patire il caldo. Le Alpi Apuane mi sbeffeggiano guardandomi dall’alto delle loro cime fresche. Ricontrollo il navigatore e ovviamente ho selezionato il percorso sbagliato…

<p class="message pro-tip">
Per favore Google, se disegni un percorso puoi usare due colori diversi per evidenziare la strada che stai percorrendo e quella che dovresti seguire? Le tonalità di blu col sole battente non sono colori diversi!
</p>

Riesco a districarmi nel mare di gente e mi ridirigo verso le montagne speranzoso, in direzione Volterra passando per Lucca. Il panorama delle colline toscane è mozzafiato. **Girasoli, boschi e uliveti di stagliano in tutte le direzioni**, l’asfalto continua ad essere perfetto.

Arrivo a Volterra, doccia veloce meritata e mi dirigo a visitare la città a piedi. La città è molto caratteristica, pulita e ben tenuta e soprattutto una bella palestra! Non mancano i saliscendi tra i vicoli (più o meno allegri) e si respira l’aria della famosa accoglienza toscana. Giro 3 ore per la città e faccio aperitivo all’esorbitante cifra di € 4,50 dopodiché la stanchezza della giornata inizia a farsi sentire. Torno in hotel e mi preparo alla giornata successiva, destinazione Abruzzo.

![Toscana Girasoli](/assets/uploads/2019/08/appenninata-italia-nord-sud-in-moto/galleries/2019-08-03T16.33.12.jpeg "Toscana – Campi di girasole")
![Toscana colline](/assets/uploads/2019/08/appenninata-italia-nord-sud-in-moto/galleries/2019-08-03T17.18.29.jpeg "Toscana – I morbidi colli toscani sono una gioia per gli occhi")
![Toscana panorama Volterra](/assets/uploads/2019/08/appenninata-italia-nord-sud-in-moto/galleries/2019-08-03T18.26.46.jpeg "Toscana - Il panorama sulle colline di Volterra")
![Toscana skyline Volterra](/assets/uploads/2019/08/appenninata-italia-nord-sud-in-moto/galleries/2019-08-03T19.22.38.jpeg "Toscana  - Lo “skyline” di Volterra")
![Toscana Volterra medievale](/assets/uploads/2019/08/appenninata-italia-nord-sud-in-moto/galleries/2019-08-03T18.47.22.jpeg "Toscana – Volterra è un bellissimo borgo medievale")
![Toscana gatto Volterra](/assets/uploads/2019/08/appenninata-italia-nord-sud-in-moto/galleries/2019-08-03T18.57.18.jpeg "Toscana - Gattone di Volterra")

## Giorno 2: Toscana, Lazio, Abruzzo

Alle 6 fa bello fresco (13°C), esco per il checkout ed ecco la sopresa: è possibile lasciare la stanza dalle 08:00, ma sono le 06:30… Vado a fare il pieno, faccio colazione e cerco un supermercato in cui comprare acqua e qualche frutto. Sono le 07:15 ma apre alle 07:30. Prendo una sedia e mi godo il sole che timidamente illumina la porta etrusca di Volterra. Arriva la proprietaria, compro l’acqua, due bottiglie di Gatorade e qualche banana. Speranzoso torno in hotel. Il receptionist è lì, chiedo se posso fare il checkout e scopro che anche lui è un motociclista! Ne approfitto per chiederli una fascetta o del nastro isolante per sistemare il cavo di alimentazione del caricabatterie che intanto mi ha abbandonato. Faccio la riparazione e mi metto in viaggio.

Continua il mio giro nei colli toscani e scopro la vena di romanticismo nel macinare chilometri alle prime luci del giorno: il sole mi scalda in maniera piacevole e il vento fresco mi sferza in faccia tenendomi sveglio. Per oggi ho previsto due tappe: Civita di Bagnoregio (il paese che muore) e il Bosco Sacro (o Parco dei Mostri) di Bomarzo. Tutto il resto sarà quel che sarà. Guido senza sosta tra i colli toscani e arrivo in Lazio. Qui il panorama è completamente diverso e inizia a profumare di Sud.

Arrivo per l’ora di pranzo a **Civita di Bagnoregio**. Lascio la moto nel parcheggio preposto e mi dirigo a piedi fino al belvedere (e biglietteria) sotto il sole cocente per 1,5 km per poi scoprire che c’è un altro parcheggio anche lì. Poco male, lo spettacolo è mozzafiato.

![Lazio panorama colli](/assets/uploads/2019/08/appenninata-italia-nord-sud-in-moto/galleries/2019-08-04T09.28.11.jpeg "Lazio – I colli cominciando a profumare di Sud")
![Lazio Civita di Bagnoreggio](/assets/uploads/2019/08/appenninata-italia-nord-sud-in-moto/galleries/2019-08-04T11.58.59.jpeg "Lazio – Panorama su Civita di Bagnoreggio")
![Lazio ponte Civita di Bagnoreggio](/assets/uploads/2019/08/appenninata-italia-nord-sud-in-moto/galleries/2019-08-04T12.52.53.jpeg "Lazio – Sul ponte che porta a Civita di Bagnoreggio")

Se pensavo che camminare a Volterra fosse stato difficile è perché ancora non avevo conosciuto il ponte per arrivare a Civita e la sua struttura <em>aggrappata</em> ad una altura. Perdo 5 kg in liquidi, mi accascio in un bar in cui mi concedo granita, caffè e un po' di riposo. Visito la città dopodiché torno alla moto e imposto il navigatore per il **Parco dei Mostri**.

![Lazio Parco dei Mostri Bomarzo](/assets/uploads/2019/08/appenninata-italia-nord-sud-in-moto/galleries/2019-08-04T14.18.29.jpeg "Lazio – Parco dei Mostri di Bomarzo")
![Lazio Parco dei Mostri Bomarzo](/assets/uploads/2019/08/appenninata-italia-nord-sud-in-moto/galleries/2019-08-04T14.31.14.jpeg "Lazio – Parco dei Mostri di Bomarzo")
![Lazio Parco dei Mostri Bomarzo](/assets/uploads/2019/08/appenninata-italia-nord-sud-in-moto/galleries/2019-08-04T14.39.20.jpeg "Lazio – Parco dei Mostri di Bomarzo")

Arrivo sul luogo, faccio il biglietto e visito il bosco. è composto da 31 statue e scopro piacevolmente che è stato progettato dallo stesso architetto che concluse i lavori di San Pietro dopo la morte di Michelangelo. Concludo la visita e mi rimetto in marcia direzione Avezzano, ai piedi del Parco regionale di Abruzzo e delle Gole del Sagittario.

Arrivo in loco in prima serata, effettuo la manutenzione della catena, doccia e chiedo di cenare nel B&B in cui alloggio. Trovo una simpatica pelosetta con cui condividere vino, burrata con tartufo e limoncello. Dopodiché a nanna.

![Abruzzo Avezzano parco regionale](/assets/uploads/2019/08/appenninata-italia-nord-sud-in-moto/galleries/2019-08-04T18.12.41.jpeg "Abruzzo - Parco regionale di Abruzzo e delle Gole del Sagittario")
![Abruzzo micia Avezzano](/assets/uploads/2019/08/appenninata-italia-nord-sud-in-moto/galleries/2019-08-04T19.36.13.jpeg "Abruzzo - Micia del B&B di Avezzano molto interessata alla mia cena")
![Abruzzo cena Avezzano](/assets/uploads/2019/08/appenninata-italia-nord-sud-in-moto/galleries/2019-08-04T20.02.26.jpeg "Abruzzo - Cena al B&B di Avezzano con burrata al tartufo")

## Giorno 3: Abruzzo, Campania, Basilicata, Puglia

Mi sveglio alle 06.30, doccia, colazione e parto. Già dai primi chilometri capisco che sarà una giornata lunghissima, dovrò fermarmi ogni momento a fare foto… <em>Cammino con gli occhi sgranati, in ogni direzione foraggio per il mio sguardo affamato di meraviglie</em>.

<div class="message pro-tip">Se girovagando per il Centro Italia vi sale la vena poetica non preoccupatevi, a Taranto passa tutto.</div>

Arrivo alle **Gole del Sagittario**: Un posto stupendo in cui i paesini sono arroccatti nelle rocce e si respira aria di libertà. Capisco cosa voglia dire il contatto con la natura e realizzo che viviamo nel Paese più bello del mondo. Le montagne si specchiano nell’acqua dando un senso di vastità senza precedenti, la stradina tortuosa all’ombra è un piacere da percorrere.

![Abruzzo panorama](/assets/uploads/2019/08/appenninata-italia-nord-sud-in-moto/galleries/2019-08-05T08.17.30.jpeg "Abruzzo - Meraviglia dappertutto")
![Abruzzo panorama](/assets/uploads/2019/08/appenninata-italia-nord-sud-in-moto/galleries/2019-08-05T08.32.05.jpeg "Abruzzo - Panorami fantastici e dove trovarli")
![Abruzzo Gole del Saggittario](/assets/uploads/2019/08/appenninata-italia-nord-sud-in-moto/galleries/2019-08-05T08.57.54.jpeg "Abruzzo - Finalmente arrivo alle Gole del Saggittario")
![Abruzzo Gole del Saggittario](/assets/uploads/2019/08/appenninata-italia-nord-sud-in-moto/galleries/2019-08-05T09.05.41.jpeg "Abruzzo - Giochi di pietra e acqua tra le Gole del Saggittario")

Continuo a salire di quota e dirigermi verso la Campania, arrivando al **Passo del Godi**, 1650 m slm… *not bad*! Scendo a valle, percorro un tratto di strada veloce (e qualche scorciatoia di campagna) per poi ricominciare ad arrampicarmi sul Parco Regionale del Matese in Campania. Tra laghi, pianure, cavalli e strade boscose, rimango estasiato e faccio il pieno di bellezza. Pranzo e mi riposo a San Gregorio. Ultimo paese pirma di scendere a valle e andare in direzione Benevento. È primo pomeriggio e la strada fino a Brindisi è lunga… Mi rimetto in viaggio per affrontare gli ultimi 330 km.

![Campania Lago di Gallo Matese](/assets/uploads/2019/08/appenninata-italia-nord-sud-in-moto/galleries/2019-08-05T11.55.35.jpeg "Campania – Lago di Gallo Matese")
![Campania Lago di Gallo Matese](/assets/uploads/2019/08/appenninata-italia-nord-sud-in-moto/galleries/2019-08-05T12.09.06.jpeg "Campania – Lago di Gallo Matese")
![Campania cavallo Lago del Matese](/assets/uploads/2019/08/appenninata-italia-nord-sud-in-moto/galleries/2019-08-05T12.31.27.jpeg "Campania – Cavallo al lago del Matese")

Finscono le montagne, i boschi, i laghi e iniziano i campi. Mi perdo vicino a Pietralcina in un campo, il navigatore insiste nel farmi passare in una strada inesistente in mezzo alle coltivazioni. Chiedo ad un passante e mi dice che sono completamente fuori strada. Seguendo le sue indicazioni riesco a ritrovare la via per Foggia, da cui poi devierò per dirigermi verso Taranto e infine Brindisi.

Macino chilometri e ringrazio di essere satollo di meraviglie poiché il paesaggio non offe molto… Arrivo in Basilicata e percorro agevolmente (ma con molta noia) le sue “autostrade regionali”. Oscillo due, tre volte tra Puglia e Basilicata e dopo due ore e mezza di guida inizio a intravedere la salvezza: le indicazioni per Taranto. Continuo a macinare chilometri di asfalto e arrivo al tumore d’Italia: l’ILVA. Mi fermo a fare il pieno e alle 19:15 arrivo a Brindisi (0m slm).

![Puglia arrivo Brindisi](/assets/uploads/2019/08/appenninata-italia-nord-sud-in-moto/galleries/2019-08-05T19.26.44.jpeg "Puglia - L'arrivo a Brindisi dopo 1550 km")
