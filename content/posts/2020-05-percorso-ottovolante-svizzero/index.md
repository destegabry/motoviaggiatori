---
title: Ottovolante Svizzero
date: "2020-05-04T09:00:00.000Z"
modified: "2020-05-04T09:00:00.000Z"
author: gabriele
slug: /2020/05/percorso-ottovolante-svizzero
featured_image: "./featured_image.jpg"
excerpt:
categories:
- itinerari
- itinerari/svizzera
- itinerari/italia
- itinerari/italia/nord-ovest
tags:
- tag/1000-km
- tag/2-giorni
- tag/3-giorni
- tag/weekend
- tag/gpx
- tag/svizzera
- tag/italia
- tag/piemonte
- tag/torino
- tag/covid-19
attributes:
- key: Percorrenza
  value: 480 km anello da Domodossola <br>820 km anello da Torino
- key: Tempo
  value: 2-3 giorni
- key: Periodo
  value: Giugno - Ottobre (<a href="https://www.tcs.ch/it/tools/infostrada-situazione-attuale-del-traffico/situazione-attuale-traffico.php" target="_blank">verificare apertura passi</a>)
- key: Abbigliamento
  value: A causa dei dislivelli molto ampi lo sbalzo termico è notevole, consigliato abbigliamento multistrato e un paio di guanti invernali in aggiunta a quelli estivi
---

Chiusi in casa per via della pandemia da virus SARS-CoV-2, non ci rimane che fantasticare sui giri in moto che faremo appena saremo liberi di girovagare in libertà.

<iframe src="https://www.google.com/maps/d/u/2/embed?mid=1DjEgQgXy1HwrV4q99MNAWxkN7V86_E08" width="100%" height="640"></iframe>

L'*Ottovolante Svizzero* è un itinerario che collega alcuni dei più belli passi alpini della Svizzera; il tracciato sulla cartina assomiglia ad un ipotetico "otto" che passa tra panorami unici e strade bellissime.

Abbiamo ideato un itinerario che collega Domodossola a Locarno (anello che si chiude passando per la Valle Vigezzo), raggiungibile da Torino senza *toccare* nemmeno un chilometro di autostrada.

Da Torino si segue per Chivasso, Caluso e Strambino fino a raggiungere Ivrea. Si scavalca la Serra Morenica sulla SP338 fino a raggiungere Biella, per poi attraversare le valli che hanno fatto la storia del tessile piemontese e italiano suguendo le strade SP200, SP232, SP71, SP76.

Finalmente si intravede il Lago d'Orta, ne percorriamo tutta la destra orografica sulla SP46 e procediamo fino a Gravellona Toce. Qui imbocchiamo la Val d'Ossola e raggiungiamo Domodossola, punto odi partenza virtuale del nostro itinerario Costeggiando il Torrente Diveria sulla SS33 raggiungiamo la dogana con la Svizzera e usciamo dall'Unione Europea.

<div class="message pro-tip">
  <p>Disattivate il roaming internazionale sul cellulare!</p>
  <p>Le forze dell'ordine svizzere sono molto attente al comportamento dei veicoli: bisogna rispettare tassativamente i limiti di velocità. Le multe sono molto salate, chi non paga non può rientrare in Svizzera.</p>
  <p>Anche le modifiche ai mezzi non omologate possono far incorrere in sanzioni, assicuratevi di avere con voi il certificato di omologazione (soprattutto per gli scarichi, che devono essere dotati di <i>DB killer</i>).</p>
</div>

Il primo valico alpino che superiamo è il **Passo del Sempione** (2.005 m s.l.m.), già utilizzato in epoca romana, il tracciato odierno venne fatto realizzare da Napoleone Bonaparte ad inizio '800 per trasportare i cannoni da Briga a Milano. Scendendo verso Briga si attraversa il fiume Gatner sull'imponente Ganterbrücke, un ponte stradale che forma una curva ad S lunga 678 metri e raggiunge un'altezza dal suolo di 150 m.

Giunti a Briga imbocchiamo la Strada Principale 19 che corre lungo il Rodano. Salendo verso il **Passo della Furka** (2.436 m s.l.m.) ci imbattiamo con l'imponente Ghiacciao del Rodano: vale la pena fermarsi all'Hotel Belvedere per fare una passeggiata, si può letteralmente entrare dentro il ghiacciaio attraverso la grotta artificiale lunga 100 metri (pagando un biglietto di 9 CHF).

Scendiamo nella Valle di Orsera fino ad Andermatt, lasciamo la Strada Principale 19 e seguiamo la numero 2 fino a Wassen, dove svoltiamo a sinistra sulla Strada 11 per raggiungere il **Passo del Susten**. Qui possiamo ammirare la morena del ghiacciaio Stein risalendo lungo l'omonimo laghetto.

Scendiamo fino a Innertkirchen per poi svoltare nuovamente a sinistra sulla Strada Principale 6, che si snoda fino a raggiungere il **Passo del Grimsel** (2.165 m s.l.m.); i numerosi laghi restano a testimoniare il passaggio di numerosi ghiacciai, le imponenti morene si ritraggono ogni anno per via del riscaldamente globale.

Da qui puoi **scaricare gratuitamente**:

- ["Roadbook" stampabile in formato A4](./risorse/ottovolante_svizzero.jpg)
- [Traccia GPX - Ottovolante Svizzero – Anello da Domodossola](./risorse/ottovolante_svizzero_domodossola.gpx)
- [Traccia GPX - Ottovolante Svizzero - Anello da Torino](./risorse/ottovolante_svizzero_torino.gpx)

<div class="message pro-tip">
  <p>Per navigatori <a href="https://amzn.to/34pYRZv" target="_blank">TomTom</a> collega il dispositivo via USB e copia il file GPX cartella <em>GPX2ITN/</em>.</p>
  <p>Per navigatori <a href="https://amzn.to/2UZJxzJ" target="_blank">Garmin</a> collega il dispositivo via USB e nella cartella <em>GARMIN/GPX/</em>, se non appare vai su <em>Stumenti -> Dati Personali -> Importa</em>.</p>
</div>
