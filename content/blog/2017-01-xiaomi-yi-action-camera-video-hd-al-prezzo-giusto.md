---
title: "Xiaomi Yi action camera: video HD al prezzo giusto"
date: 2017-01-29T20:39:26.000Z
modified: 2019-04-01T16:24:00.000Z
author: gabriele
path: /2017/01/xiaomi-yi-action-camera-video-hd-al-prezzo-giusto/
featured_image: /assets/uploads/2017/01/xiaomi-yi-action-camera-video-hd-al-prezzo-giusto/featured_image.jpg
featured_youtube: kDAnZ34KR8E
excerpt: "Non possiamo assolutamente partire per il #MaroccoInMoto senza una telecamera, così abbiamo deciso di provare la piccola ed economica Xiaomi Yi"
categories:
- recensioni
- recensioni/gadget
- video
tags:
- action-camera
- gopro
- video
- xiaomi-yi
---
## Xiaomi Yi action camera

Non possiamo assolutamente partire per il [#MaroccoInMoto](https://twitter.com/hashtag/maroccoinmoto) senza una telecamera, così abbiamo deciso di provare la piccola ed economica [Xiaomi Yi](http://amzn.to/2kh42WO) (a partire da **49,99€**).

La videocamera assomiglia tantissimo ad una [GoPro Hero+](http://amzn.to/2kCM12S), ma costa decisamente meno: su Amazon viene venduta in [kit con telecomando bluetooth e selfie stick](http://amzn.to/2kCGmcM) a **meno di 70€**.

La Xiaomi Yi arriva sprovvista di [custodia subacquea](http://amzn.to/2jGKhqE): ne consigliamo l’acquisto soprattutto per poterla utilizzare con tutti gli attacchi compatibili con GoPro.

Oltre a video camera e custodia, abbiamo acquistato un pratico set di [50 accessori con custodia](http://amzn.to/2kCNE0d) a **circa 20€,** un [kit di 2 batterie aggiuntive con caricatore USB](http://amzn.to/2jkl7Q3) ed una [micro SD SanDisk da 32 GB](http://amzn.to/2k6KORq).

## Come va

Le prestazioni della Xiaomi Yi sono assolutamente paragonabili con la GoPro Hero 3 utilizzata per riprendere il [giro dell’Assietta](/2016/10/strada-assietta-video/).

I video in **risoluzione Full HD 1080p a 60fps** sono fluidi, l’esposimetro si adatta bene a cambi improvvisi tra luci e ombre. L’audio è buono se utilizzata senza custodia impermeabile.

**Manca lo stabilizzatore**: non è un gran problema se terrete la videocamera sul casco, in alternativa è possibile stabilizzare i video in post produzione.

Come le *vecchie* GoPro non è dotata di schermo, ma necessita di uno smartphone collegato in WiFi per inquadrare il punto di vista desiderato.

Il **telecomando bluetooth è comodissimo**: si posiziona con una fascetta al **manubrio della moto** e permette di iniziare/fermare la ripresa in totale sicurezza. Senza questo piccolo accessorio non sarebbe stato possibile comandare la Xiaomi Yi agganciata al [paramotore](/2016/09/paramotore-tubolare-heed-bmw-r-1200-gs/).

La durata della batteria è di circa 40 minuti, ma il [caricatore USB da 2 batterie](http://amzn.to/2jkl7Q3) rende possibile ricaricare in viaggio tramite la [presa 12V della moto](http://amzn.to/2kCX6Rh).

## Alternative

Xiaomi produce anche

- [Yi 4K Action Camera](http://amzn.to/2nexmNn) che registra video a qualità decisamente superiore, è dotata di stabilizzatore, display touch retina e promette 2 ore di autonomia con i video 4K. Non l’abbiamo presa in considerazione per via dei file enormi che produce: viaggiando diverse settimane di fila senza portatile, avremmo bisogno di portare un sacco di schede micro SD
- [Yi 4K Plus Action Camera](http://amzn.to/2Eaj3Bm) come la precedente, ma qualità dell’immagine superiore e registrazione 4K/60fps
- [Yi 4K Lite Action Camera](http://amzn.to/2DFJEtf) è la versione 4K economica, offre la registrazione 4K a 20fps non stabilizzati o 1080p fino a 60fps stabilizzati, la stiamo provando e arriverà la nostra recensione!

Ovviamente ci sono tutte le action camera della linea GoPro, se siete disposti a spendere MOLTO di più:

- [GoPro HERO](https://amzn.to/2FO4ZzP) video 4K, stabilizzatore, comandi vocali e display touch
- [GoPro HERO Session](https://amzn.to/2UhSrsM) video 4K, stabilizzatore, comandi vocali e form factor ultra compatto

## Nota

I prezzi ed i prodotti sono stati aggiornati il 26 gennaio 2018.
