---
title: "Caberg LEVO: la recensione completa"
path: /2019/07/recensione-casco-modulare-caberg-levo
author: gabriele
featured_image: /assets/uploads/2019/07/recensione-casco-modulare-caberg-levo/galleries/girola/ORG_DSC02315.jpg
excerpt: "Le nostre impressioni dopo sei mesi, un viaggio in Turchia e decine di migliaia di km totali"
opening: >-
  Sono passati più di 6 mesi dal [primo contatto](/2018/12/esclusivo-primo-contatto-con-il-casco-caberg-levo) con il casco Caberg LEVO, lo abbiamo messo alla prova durante un [viaggio in Turchia](/categoria/viaggi/turchia) da 5500km in 18 giorni e durante tutte le uscite del 2019: finalmente siamo pronti a raccontarvi come va!
date: 2019-07-11T08:00:00.000Z
categories:
- recensioni
- recensioni/caschi
tags:
- caberg-helmets
- caberg-levo
- casco
- made-in-italy
- sicurezza
disclaimer: >-
  **Nota**: i caschi recensiti sono stati messi a disposizione da Caberg Helmets gratuitamente.
---

LEVO è il casco modulare al vertice della gamma Caberg, concepito per il mototurismo e progettato per raggiungere alti livelli di leggerezza, silenziosità, ventilazione, visibilità e rapporto qualità/prezzo. Per cominciare vi lasciamo al video ufficiale girato a Bergamo e dintorni:

`youtube:https://youtu.be/9fx8x4Kq1Yc`

## La prova

La nostra prova di lunga durata inizia a dicembre 2018 con una [visita alla sede bergamasca di Caberg](/2018/12/esclusivo-primo-contatto-con-il-casco-caberg-levo), dove riceviamo cinque unità di pre-produzione in varie taglie e colori. Ci stiamo preparando per un lungo [viaggio in Turchia](/tag/turchia-in-moto) che permetterà di testare a fondo il casco.

Partiamo dalla caratteristica principale, la **grande visiera panoramica**: il Caberg LEVO è il casco modulare con la visibilità più ampia del mercato. L'angolo di visione verticale di 82° permette di tenere d'occhio cruscotto e navigatore GPS, ma più semplicemente dà una sensazione di maggiore apertura e libertà, permettendo di immergersi ancora più nel paesaggio.

![Caberg LEVO Carbon - vista frontale](/assets/uploads/2019/07/recensione-casco-modulare-caberg-levo/galleries/carbon/Levo-Carbon-front.jpg)
![Caberg LEVO Carbon - vista 3/4](/assets/uploads/2019/07/recensione-casco-modulare-caberg-levo/galleries/carbon/Levo-Carbon-3-4.jpg)
![Caberg LEVO Carbon - vista laterale](/assets/uploads/2019/07/recensione-casco-modulare-caberg-levo/galleries/carbon/Levo-Carbon-profile.jpg)
![Caberg LEVO Carbon - vista posteriore](/assets/uploads/2019/07/recensione-casco-modulare-caberg-levo/galleries/carbon/Levo-Carbon-rear.jpg)

L'inverno piemontese non è il massimo per viaggiare in moto, ma le basse temperature ed il clima poco clemente ci permettono di testare subito le caratteristiche di ventilazione e resistenza alla pioggia. Aprendo le prese d'aria frontali e posteriori si percepisce un **buon flusso d'aria** che attraversa la calotta del casco; lasciando la visiera appoggiata sul *dentino* di chiusura si crea una microventilazione sul viso del pilota.

**Ottima la resistenza all'acqua**, ma bisogna ricordarsi di chiudere per bene l'ampia visiera facendo scattare il suddetto *dentino*. Diverse ore di pioggia battente in autostrada non hanno messo in difficoltà il LEVO.

Gli interni sono di alta qualità, completamente ipoallergenici, removibli e lavabili. Igiene e pulizia del casco sono molto semplici dato che visiera e imbottiture si smontano facilmente. In viaggio abbiamo usato il [kit di pulizia Muc-Off](https://amzn.to/2G25C8Q) per le visiere e lo [spray Motul M2](https://amzn.to/2YH7Ph7) per igienizzare gli interni.

I guanciali sono foderati in Coolmax®, un tessuto molto traspirante che **spinge l'umidità verso l'esterno** grazie all'elevata capillarità delle sue fibre. La vestibilità del casco ci ha messo un po' in difficoltà e 4 MotoViaggiatori su 5 si sono ritrovati ad utilizzare una taglia più grande rispetto a quella indossata abitualmente.

![Presa d'aria Caberg LEVO](/assets/uploads/2019/07/recensione-casco-modulare-caberg-levo/galleries/aerazione/IMG_3890.jpg "Presa d'aria principale sulla calotta del Caberg LEVO")
![Presa d'aria mentoniera Caberg LEVO](/assets/uploads/2019/07/recensione-casco-modulare-caberg-levo/galleries/aerazione/IMG_3886.jpg "Presa d'aria sulla mentoniera del Caberg LEVO, notare il dentino di chiusura della visiera")
![Estrattori aria Caberg LEVO](/assets/uploads/2019/07/recensione-casco-modulare-caberg-levo/galleries/aerazione/IMG_3892.jpg "Due estrattori posteriori lasciano fuoriuscire l'aria calda dal Caberg LEVO")
![Interno calotta Caberg LEVO](/assets/uploads/2019/07/recensione-casco-modulare-caberg-levo/galleries/aerazione/IMG_3882.jpg "Smontando gli interni si possono vedere i canali per la circolazione dell'aria e la predisposizione per l'interfono")

I caschi modulari non brillano per leggerezza e silenziosità, tuttavia il Caberg LEVO non sfigura affatto con i suoi **1450 gr di peso** (nella versione CARBON) ed una ridotta rumorosità; l'aerodinamica del casco è ben studiata e l'imbottitura *taglia* le alte frequenze smorzando molto il fischio del vento. Le nostre maxi enduro sono dotate di alti cupolini che creano rumorose turbolenze e non sono il massimo per apprezzare la silenziosità di questo casco, ma basta alzarsi sulle pedane per rendersi conto di quanto filtri bene il rumore.

Il casco è **predisposto per l'utilizzo di interfoni** con centraline esterne, rimuovendo la fodera interna si trovano i passanti per i cavi e gli alloggiamenti per cuffie e microfono. Durante i test abbiamo utilizzato interfoni [Midland BT Next Pro](https://amzn.to/2YLHfDG): l'alta qualità degli speaker e la silenziosità del Caberg LEVO permettono di comunicare perfettamente tra piloti di moto diverse anche a velocità autostradali.

L'ergonomia dei comandi è ben studiata, bastano pochi chilometri per imparare ad azionare correttamente l'apertura della mentoniera, la visiera parasole integrata ed il cursore che rende il casco omologato anche in posizione aperta.

Il casco ci piace molto, ma vogliamo essere pignoli e segnalare qualche miglioria che ci piacerebbe vedere nei prossimi modelli:

- sportello dedicato al passaggio dei cavi dell'interfono (Caberg lo ha evitato intenzionalmente per limitare rumorosità e ingresso acqua)
- aletta parasole da enduro opzionale
- microscatto della visiera aggiuntivo per permettere una ventilazione maggiore evitando di avere il bordo inferiore proprio davanti agli occhi

## Verdetto

Il Caberg LEVO ci accompagna da oltre sei mesi, la nostra **valutazione è molto positiva**.

Nonostante l'uso intenso (e qualche botta di troppo) il casco si comporta bene, dimostrando di essere realizzato con materiali resistenti ed una qualità di assemblaggio molto alta (100% Made in Italy).

Non abbiamo avuto la possibilità di testare la versione CARBON, ma il LEVO in fibre composite è già abbastanza leggero da non affaticare il collo, nemmeno nelle tratte più lunghe.

La calzata del casco è molto precisa, consigliamo di provarlo in negozio dato che gli interni non tendono a cedere molto.

Il rapporto qualità/prezzo è ottimo, la lente antiappannamento Pinlock® in formato *extralarge* è di serie.

Se stai cercando un casco modulare di alta gamma per viaggiare, vallo a toccare con mano!

![Caberg LEVO tra i vigneti delle Langhe](/assets/uploads/2019/07/recensione-casco-modulare-caberg-levo/galleries/girola/IMG_3639.jpg)
![Caberg LEVO al lago del Moncenisio](/assets/uploads/2019/07/recensione-casco-modulare-caberg-levo/galleries/girola/IMG_3693.jpg)
![Caberg LEVO in miniatura?](/assets/uploads/2019/07/recensione-casco-modulare-caberg-levo/galleries/girola/DSC00830.jpg)
![Caberg LEVO alle Bocche di Cattaro](/assets/uploads/2019/07/recensione-casco-modulare-caberg-levo/galleries/girola/ORG_DSC01351.jpg)
![Caberg LEVO: l'ideale per non prendere scottature in spiaggia!](/assets/uploads/2019/07/recensione-casco-modulare-caberg-levo/galleries/girola/ORG_DSC02315.jpg)

## Specifiche

- Casco modulare (apribile)
- Made in Italy
- Doppia omologazione ECE 22.05 P/J (mentoniera bloccabile in posizione aperta)
- Calotta in fibre composite o fibra di carbonio
- Visiera panoramica ultrawide da 338cm² e angolo di visione verticale pari a 82°
- Lente antiappannamento Pinlock® Max Vision di serie
- Visiera parasole a scomparsa
- Sistema di ventilazione dotato di 2 prese d'aria frontali e 2 estrattori posteriori
- Predisposizione interfono
- Interni ipoallergenici, asportabili e lavabili
- Guanciali ricoperti da uno strato di tessuto Coolmax®
- Alloggiamento per le stecche degli occhiali da vista/sole

### Taglie disponibili

| Calotta piccola ||  Calotta grande  ||
|--------|---------|---------|---------|
| **XS** | 53/54cm | **L**   | 59/60cm |
| **S**  | 55/56cm | **XL**  | 61/62cm |
| **M**  | 57/58cm | **XXL** | 63/64cm |

### Peso dichiarato

|                 | LEVO composite fibre |   LEVO CARBON   |
|-----------------|----------------------|-----------------|
| calotta piccola |    **1550±50gr**     |  **1450±50gr**  |
| calotta grande  |    **1650±50gr**     |  **1550±50gr**  |

### Colori

![Caberg LEVO – White Metal](../2018-12-esclusivo-primo-contatto-con-il-casco-caberg-levo/galleries/Caberg-Levo-White-Metal-1.jpg "Caberg LEVO – White Metal")
![Caberg LEVO – Black Matt](../2018-12-esclusivo-primo-contatto-con-il-casco-caberg-levo/galleries/Caberg-Levo-Black-Matt.jpg "Caberg LEVO – Black Matt")
![Caberg LEVO HI VIZION](../2018-12-esclusivo-primo-contatto-con-il-casco-caberg-levo/galleries/Caberg-Levo-HI-VIZION.jpg "Caberg LEVO HI VIZION")
![Caberg LEVO FLOW](../2018-12-esclusivo-primo-contatto-con-il-casco-caberg-levo/galleries/Caberg-Levo-FLOW.jpg "Caberg LEVO FLOW")
![Caberg LEVO CARBON](../2018-12-esclusivo-primo-contatto-con-il-casco-caberg-levo/galleries/Caberg-Levo-CARBON.jpg "Caberg LEVO CARBON")

### Prezzi

Prezzi consigliati al pubblico (IVA inclusa):

- **€389,99** LEVO composite fibre
- **€409,99** LEVO composite fibre HI VIZION
- **€429,99** LEVO composite fibre FLOW graphic
- **€479,99** LEVO CARBON
