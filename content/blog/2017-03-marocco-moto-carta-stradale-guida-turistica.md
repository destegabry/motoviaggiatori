---
title: "#MaroccoInMoto: scegliere carta stradale e guida turistica"
date: 2017-03-18T00:27:48.000Z
modified: 2019-04-02T15:02:00.000Z
author: gabriele
path: /2017/03/marocco-moto-carta-stradale-guida-turistica/
featured_image: /assets/uploads/2017/03/marocco-moto-carta-stradale-guida-turistica/galleries/1/1.jpg
excerpt: "Ho passato qualche giorno a sfogliare guide e carte stradali, ecco i miei consigli per gli acquisti!"
categories:
- recensioni
- recensioni/libri
- viaggi
- viaggi/marocco
tags:
- africa
- carta-stradale
- cartina
- guida
- informazioni-pratiche
- marocco
- marocco-in-moto
- turismo
---
Manca poco più di un mese alla partenza per il [#MaroccoInMoto](/categorie/viaggi/marocco), e dopo [furto e ritrovamento della mia BMW R1200GS](/2017/03/furto-moto-bmw-r1200gs-ritrovata/)  l’organizzazione del viaggio sta finalmente entrando nel vivo!

Internet è una grande fonte di spunti per organizzare il tragitto, ma fin troppo dispersivo… e la cartografia online non è di aiuto: a quanto pare il Marocco è ancora poco coperto da Google Maps e concorrenti.

Ho passato qualche giorno a sfogliare guide e carte stradali, ecco i miei consigli per gli acquisti!

## Carta Stradale

L’ideale sarebbe trovare un atlante stradale plastificato in formato A4 ad anelli, comodo da sfogliare e con la possibilità di tenere una pagina in bella vista sopra la borsa da serbatoio… ma purtroppo non esiste!

Dovendo ripiegare per forza sulle carte pieghevoli, sconsiglio la classica [carta stradale Michelin 1:1.000.000](http://amzn.to/2nisuZu): è stampata solo su un lato e quindi risulta ENORME… è larga almeno 150 cm, l’ho trovata molto scomoda da manovrare.

Avrei voluto dare un’occhiata alla [Marco Polo 1:800.000](http://amzn.to/2niJqPK), ma sembra che anche questa non sia stampata fronte/retro e considerando il maggiore dettaglio dovrebbe essere ancora più ingombrante.

Sono stato convinto dalla [Reise Know-How Marokko 1:1.000.000](http://amzn.to/2niG7b4): è più piccola della Michelin (70×100 cm aperta, 25×10 cm chiusa), stampata in fronte/retro e plastificata con un particolare riverstimento che la rende anti-piega e resistente all’acqua e annotabile con una matita.

La copertina semi-rigida è staccabile, nella “facciata” c’è la parte Nord con le città imperiali mentre sul retro troviamo catene montuose, deserto, oasi, la costa di Agadir ed un riquadro in scala 1:2.500.000 con i territori del Sahara Occidentale.
La legenda è molto chiara, le strade panoramiche ed i punti di interesse sono ben segnalati dai bordini verdi.
Attorno alla [mappa Reise](http://amzn.to/2niG7b4) c’è una pratica lista di tutte le città con l’indicazione del riquadro in cui trovarle (altra grave mancanza della Michelin).

La cartina è disponibile in un’unica versione multi-lingua (tedesco, inglese, francese, spagnolo e russo); la mancanza dell’italiano non è un problema: è una carta stradale, non un libro!

È possibile sfogliare un’[anteprima web della carta](https://www.blickinsbuch.de/viewer/cm/access.php?Zmxhc2g9MSZ2MzE1Nj01MDAzMzQyMDA5JnY3Mzc2PTk3ODM4MzE3NzMwNjAmdGFyZ2V0X2lkPTMmdjkzNjk9M25QMVZlaUhJTQ==&mxbook=f6ef7bd1adb1e09f2e74f5087a19cc4e).

![Dettaglio carta Marocco](/assets/uploads/2017/03/marocco-moto-carta-stradale-guida-turistica/galleries/0/0.jpg "Dettaglio carta Reise Know How Marokko 1:1.000.000")
![Dimensioni carta Marocco](/assets/uploads/2017/03/marocco-moto-carta-stradale-guida-turistica/galleries/0/1.jpg "Dimensioni Know How Marokko 1:1.000.000")
![Carta Marocco panoramica retro](/assets/uploads/2017/03/marocco-moto-carta-stradale-guida-turistica/galleries/0/2.jpg "Fronte carta stradale Know How Marokko 1:1.000.000")
![Carta Marocco panoramica fronte](/assets/uploads/2017/03/marocco-moto-carta-stradale-guida-turistica/galleries/0/3.jpg "Retro carta stradale Know How Marokko 1:1.000.000")

## Guida

Le [guide sul Marocco](http://amzn.to/2mBmQxk) non mancano, tra tutte sconsiglio le tanto osannate [Lonely Planet](http://amzn.to/2nOheAP): dedicano troppo spazio a ristoranti ed hotel, informazioni spesso non aggiornate che secondo me non sono altro che spreco di carta (e peso da trascinarsi appresso). Meglio chiedere consiglio sul posto oppure scegliere su [Booking](https://www.booking.com/s/beb68c12) e TripAdvisor!

La mia scelta è ricaduta sulla guida del [Marocco Dorling Kindersley tradotta e distribuita da Mondadori (ISBN 9788837085261)](https://amzn.to/3s0OExc): abbastanza compatta (circa 400 pagine per 600 gr di peso) ma ricca di informazioni pratiche e consigli sugli itinerari.

È composta da una parte iniziale con informazioni generali su storia, cultura e geografia marocchine, seguita dal dettaglio zona per zona ed infine alcune informazioni turistiche su acquisti, ristorazione e pernottamenti.
Le informazioni sono accompagnate da numerose foto a colori, cartine turistiche, curiosità e approfondimenti, tutto stampato su carta lucida.
La guida sembra ben rilegata, ma solo al ritorno saprò se tutte le pagine sopravviveranno allo stress del viaggio.

<div class="message warning"><strong>Aggiornamento</strong>: la guida è bella robusta ed è tornata indenne dal viaggio!</div>

![Guida Marocco Mondadori aperta](/assets/uploads/2017/03/marocco-moto-carta-stradale-guida-turistica/galleries/1/0.jpg "Guida Marocco Mondadori aperta")
![Guida Marocco Mondadori copertina](/assets/uploads/2017/03/marocco-moto-carta-stradale-guida-turistica/galleries/1/1.jpg "Guida Marocco Mondadori copertina")
![Guida Marocco Mondadori dettaglio foto](/assets/uploads/2017/03/marocco-moto-carta-stradale-guida-turistica/galleries/1/2.jpg "Guida Marocco Mondadori dettaglio foto")
![Guida Marocco Mondadori dettaglio zone](/assets/uploads/2017/03/marocco-moto-carta-stradale-guida-turistica/galleries/1/3.jpg "Guida Marocco Mondadori dettaglio zone")
![Guida Marocco Mondadori dettaglio itinerari](/assets/uploads/2017/03/marocco-moto-carta-stradale-guida-turistica/galleries/1/4.jpg "Guida Marocco Mondadori dettaglio itinerari")
![Guida Marocco Mondadori dettaglio approfondimenti](/assets/uploads/2017/03/marocco-moto-carta-stradale-guida-turistica/galleries/1/5.jpg "Guida Marocco Mondadori dettaglio approfondimenti")
![Guida Marocco Mondadori dettaglio contenuti](/assets/uploads/2017/03/marocco-moto-carta-stradale-guida-turistica/galleries/1/6.jpg "Guida Marocco Mondadori dettaglio contenuti")

Consiglio anche la guida [Traveller National Geographic](http://amzn.to/2nObbfo): in un recente viaggio in Giappone ho optato per questa e l’ho trovata molto ben fatta e pratica, oltre ad essere molto più economica della maggior parte delle altre guide.