---
title: Perdersi nei vigneti di Langhe e Roero
slug: /2018/04/moto-vigneti-langhe-roero
date: 2018-04-03T22:16:37.000Z
modified: 2019-04-03T09:31:00.000Z
author: gabriele
excerpt: "Itinerario tra le colline piemontesi patrimonio UNESCO: ricche di vigneti, noccioleti e curve da pennellare. Un giro in moto nelle terre del Barolo e Barbaresco."
opening: "Itinerario tra le colline piemontesi patrimonio UNESCO: ricche di vigneti, noccioleti e curve da pennellare. Un giro in moto nelle terre del Barolo e Barbaresco."
featured_image:  ~/assets/posts/2018/04/moto-vigneti-langhe-roero/featured_image.jpg
featured_youtube: HETFybBTtDg
categories:
  - itinerari
  - itinerari/italia
  - itinerari/italia/nord-ovest
  - video
tags:
  - 250-km
  - 1-giorno
  - alta-langa
  - bmw-r1200gs
  - langhe
  - piemonte
  - roero
  - torino
  - video
  - vino
  - xiaomi-yi
attributes:
  - key: Percorrenza
    value: Da 250 a 1000km, a seconda del vino bevuto
  - key: Tempo
    value: Da 4 ore a 4 giorni, a seconda del vino bevuto
  - key: Periodo
    value: "Tarda estate se volete vedere le viti cariche d’uve o la vendemmia"
  - key: Abbigliamento
    value: A seconda della stagione, le quote sono basse e le temperature abbastanza costanti
  - key: Rifornimenti
    value: Benzinai frequenti sulle arterie principali, vinerie e cantine lungo tutto il percorso
---

Con l’arrivo della primavera abbiamo sfruttato la prima bella giornata di sole per un giro senza meta tra le colline di Langhe Roero, luoghi incantevoli dove si producono vini pregiati.

Sono proprio i vigneti a plasmare il panorama, interrotti ogni tanto da qualche boschetto incolto o estesi noccioleti in cui si coltiva la Tonda Gentile Trilobata, l’ingrediente base della prelibata [crema Gianduja](https://amzn.to/2q1ZWms).

Il nostro invito è di non seguire un itinerario preciso, ma di perdervi tra le dolci curve delle colline con l’obiettivo di raggiungere qualche località interessante.

Che siate amanti o neofiti delle uve nebbiolo, **dovrete passare per Barolo e Barbaresco** ad assaggiare i maestosi DOCG famosi in tutto il mondo: parcheggiate la moto davanti ad una delle [molte cantine visitabili](http://www.stradadelbarolo.it/turismo/) e godetevi una degustazione, ma senza esagerare!

Osterie, trattorie ma soprattutto le tradizionali *piole* non mancano. Se vi verrà fame in Alta Langa consigliamo di fare un salto alla trattoria [Il Muletto](https://goo.gl/maps/4iBbAiMnTVG2) (via Roma 13, Levice): si pranza praticamente in casa della famiglia che gestisce il locale, con menù a base di piatti della tradizione piemontese (20-25€ vino incluso). La prenotazione è obbligatoria (tel. <a href="tel:+390173833120)">0173 833120</a>, ma se siete in pochi potrebbero accettarvi lo stesso!
